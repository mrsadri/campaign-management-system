بریف کمپین تولد شرکا

۱. دلیل و هدف ایجاد این بریف چیست؟
هدف دقیق: افزایش میزان فروش هم در تعداد سفارش و هم در nmv و مجموع میزان فروش شرکا
این کمپین با استفاده از دو اهرم انگیزشی (لیدربورد + گردونه شانس) با هدف ایجاد رقابت، هیجان و رشد خرید از بستر شرکا فعال می‌شود.

۲. اهداف قابل دستیابی و اندازه‌گیری برای این کمپین:
افزایش میانگین ثبت سفارش موفق توسط شرکا در ۸ هفته گذشته از ۴۱۵۰ سفارش موفق در هفته به میزان حداقل ۱۰ درصد و حداکثر ۳۰ درصد
افزایش Engagement شرکا در شبکه‌های اجتماعی.
فعال‌سازی مجدد شرکای غیرفعال از طریق انگیزه‌های نقدی و جوایز

۳. برای اجرای موفق کمپین به چه چیزهایی نیاز داریم؟
بودجه تایید‌شده برای جوایز (آیفون + آیپد + ایرپادز + اپل واچ).
طراحی و پیاده‌سازی لیدربورد زنده (Top ۱۰۰)
نمایش وزن یا ارزش طلای هر رتبه + مدل پرداخت نقدی معادل قیمت روز
پیاده‌سازی کامل گردونه شانس داخل پنل شرکا یا لندینگ
تعریف احتمالات (Probability) برای جوایز گردونه
تولید محتوای کامل:‌ بنر، استوری، پست، لندینگ، پیام‌رسان
هماهنگی تیم مالی برای پرداخت‌های نقدی معادل گرم طلا
هماهنگی تیم فنی برای اتصال لیدربورد و گردونه به سفارش‌های واقعی
پیام‌رسانی دقیق و متمرکز (Push، SMS، تلگرام)
تقویم محتوایی دو هفته‌ای
صفحه لندینگ معرفی کمپین + قوانین + جوایز + FAQ

۴. چه اطلاعاتی از مخاطبان داریم؟
میانگین ثبت سفارش موفق توسط شرکا در ۸ هفته گذشته تقریبا ۴۱۵۰ سفارش موفق بوده (در هر هفته)
در کمپین‌هایی که مستقیم درآمدشان را افزایش دهد، بسیار فعال هستند.
علاقه‌مند به دیده‌شدن در شبکه‌های اجتماعی هستند.
رفتارشان رقابتی است؛ وجود leaderboard و رتبه‌بندی باعث افزایش تلاششان خواهد شد.
انگیزه اصلی: درآمد بیشتر + رقابت + حس پیروزی و شانس

۵. مخاطبان چه چیزی باید از کمپین برداشت کنند / چه کاری انجام دهند؟
رقابت در فروش = راه مستقیم برای کسب درآمد بیشتر و همچنین دریافت جایزه بزرگ.
حس کنند دیده می‌شوند، مهم هستند و بخشی از یک جامعه فعال‌اند.
هر سفارش یک شانس برای چرخاندن گردونه با جوایز نقدی و دیجیتالی
هر خرید آن‌ها مستقیماً در رتبه‌شان تأثیر دارد (رقابت واقعی و قابل مشاهده)
احساس کنند که این دو هفته بهترین زمان سال برای فروش و درآمد بیشتر است
حس «بردن» داشته باشند حتی با خریدهای کوچک (به‌خاطر گردونه)

۶. پیام / گزاره‌ها / مزایای کمپین چیست؟
کسب درآمد نامحدود به همراه جوایز بسیار ارزنده
«با هر سفارش، هم شانس داری هم جایزه‌ات قطعیه!»
«در دو هفته طلایی شرکا، فروش بیشتر یعنی طلای بیشتر!»
«گردونه شانس، هر بار بعد از هر خرید – از ۳۰۰ هزار تومان تا ۲ میلیون + جوایز بسیار ارزنده»
«هم رقابت کن، هم جایزه بگیر!»

۷. چگونه از طریق چنل‌های شرکا می‌توانیم به استراتژی کمک کنیم؟
پیام‌رسان (تلگرام)/لندینگ برای اطلاع‌رسانی لحظه‌ای و Leaderboard.
اینستاگرام شرکا برای اجرای اکشن مرحله اول و افزایش دیده‌شدن.
SMS/Push برای Reminder و ایجاد فوریت در مرحله دوم.

۸. آیا ایده تازه‌ای دارید؟
چند ایده جذاب و قابل اجرا:
Highlight کردن برنده‌ها در پیج اینستاگرام با معرفی کوتاه (افزایش اعتبار و انگیزه).
امتیاز مضاعف روز تولد: سفارشات روز تولد امتیاز دو برابری داشته باشند (در صورت نیاز).
رقابت روزانه: اعلام «چالش ۲۴ ساعته» برای صعود سریع در لیدربورد

نحوه دادن جوایز (عملکرد لیدربورد + گردونه شانس)
(این بخش برای تیم محصول، فنی و طراحی است)
A) لیدربورد
۱. نحوه رتبه‌بندی
رتبه‌بندی شرکا بر اساس nmv یا همان مجموع میزان فروش‌شان در طول کمپین تعریف می‌شود.
۲. به‌روزرسانی لیدربورد
Real-time (اگر شدنی باشد)
اگر نه: هر ۳۰ دقیقه یک بار
به‌روزرسانی در پنل شرکا و تلگرام (بصورت اعلام رتبه‌های مهم)
۳. نمایش لیدربورد
اطلاعات هر ردیف:
نام یا کد شریک
رتبه
تعداد سفارش
میزان جایزه طلا که فعلاً در این رتبه به او خواهد رسید.
مزیت: شریک هر لحظه ببیند اگر یک رتبه بالا یا پایین شود، چقدر از جایزه طلا کم و زیاد می‌شود.
۴. نحوه تعیین جوایز طلا
جوایز از رتبه ۱ تا رتبه ۱۰۰ به ترتیب نزولی مشخص می‌شوند:
ساختار پیشنهادی (قابل تغییر):
نفر اول ۴ گرم (وزن نیم سکه تمام بهار)
نفرات ۲ تا ۵ هر نفر ۲ گرم طلا،
نفرات ۶ تا ۱۰ هر نفر یک گرم طلا،
نفرات ۱۱ تا ۲۵ هر نفر ۸۰۰ سوت طلا،
نفرات ۲۶ تا ۵۰ هر نفر ۶۰۰ سوت طلا،
نفرات ۵۱ تا ۷۵ هر کدام ۴۰۰ سوت طلا،
نفرات ۷۶ تا ۱۰۰ هر کدام ۲۰۰ سوت طلا جایزه دریافت می‌کنند.
۵. نحوه محاسبه ارزش جوایز
در پایان کمپین، قیمت روز طلای ۱۸ عیار یا سکه از منبع معتبر گرفته می‌شود.
معادل نقدی گرم طلا به کیف پول شرکا واریز می‌شود (نه به‌صورت فیزیکی).
پرداخت در ۷۲ ساعت کاری پس از پایان کمپین.
۶. زمان نهایی‌سازی رتبه‌ها
آخرین روز کمپین ساعت ۲۳:۵۹
یک Snapshot نهایی گرفته می‌شود
از این لحظه به بعد امتیازها قفل می‌شوند
تیم مالی بر اساس این رتبه نهایی پرداخت را انجام می‌دهد

B) گردونه شانس
۱. زمان فعال شدن گردونه
بعد از هر سفارش نهایی‌شده شریک:
یک نوتیفیکیشن + یک پوش:
«تبریک! یک شانس واسه گردونه گرفتی!»
کاربر وارد صفحه گردونه می‌شود و دکمه «چرخاندن» فعال است.
۲. تعداد چرخش
به ازای هر ثبت سفارش موفق یک چرخش
چرخش‌ها تا آخر کمپین ذخیره می‌شوند (Expire نمی‌شوند)
۳. جوایز گردونه
جوایز نقدی (احتمال بالا):
۱۰۰ هزار تومان
۳۰۰ هزار تومان
۵۰۰ هزار تومان
۷۰۰ هزار تومان
۱ میلیون تومان
۲ میلیون تومان
۵ میلیون تومان
جوایز پریمیوم (احتمال پایین):
آیفون ۱۷ پرو
آیپد ایر
اپل واچ سری ۱۱
ایرپادز سری ۴
(هر دستگاه پس از برنده شدن، باید از شانس برنده شدن حذف شده و به صورت نمایشی نشان داده شود).
اینجا می‌توانیم از Fallback logic استفاده کنیم به این صورت که اگر کسی بعد از حذف شدن مثلا آیفون روی آن افتاد، جایزه تبدیل به ۷۰۰ هزار تومان شود.

۴. جدول احتمالات پیشنهادی
جایزه
احتمال
۱۰۰ هزار تومان
٪۵
۳۰۰ هزار تومان
٪۱۰
۵۰۰ هزار تومان
٪۲۰
۷۰۰ هزار تومان
٪۵۵
۱ میلیون تومان
٪۴
۲ میلیون تومان
٪۳
۵ میلیون تومان
٪۱
ایرپادز
٪۰.۸
اپل واچ
٪۰.۶
آیپد
٪۰.۴
آیفون
٪۰.۲

۵. نحوه ثبت جوایز
بعد از چرخاندن گردونه، نتیجه باید بلافاصله به کاربر نمایش داده شود.
مبلغ نقدی: مستقیماً به کیف پول افزوده شود.
جوایز اپل (پریمیوم): ثبت سیستمی شده و در پایان کمپین ارسال خواهد شد.
۶. صفحه مخصوص گردونه
UI پیشنهادی شامل:
تاریخچه جوایزی که دیگران برده‌اند برای ایجاد انگیزه (مشابه بخشی که روی سایت‌های bet هستش که نشون میده همین الان مردم چقدر برنده شدن و تو انگیزه میگیری برای بازی بیشتر)

محاسبه بودجه کلی
۱. بودجه مورد نیاز برای دستگاه‌های اپل (قیمت به تاریخ ۸ آذر - تکنولایف):
آیپد ایر M3 با ظرفیت ۲۵۶ گیگابایت وای فای: ۷۶ میلیون تومان
آیفون ۱۷ پرو با ظرفیت ۲۵۶ گیگ: ۲۲۳ میلیون تومان
اپل واچ سری ۱۱ ۴۶ میلیمتری: ۴۵ میلیون تومان
ایرپادز نسل ۴: ۱۷ میلیون تومان
مجموع دستگاه‌ها: ۳۶۱.۰۰۰.۰۰۰ تومان

۲. محاسبه بودجه جوایز نقدی گردونه شانس:
با در نظر گرفتن سناریوی ۱۰٪ رشد: ۶.۱۹۰.۸۰۰.۰۰۰ تومان
با در نظر گرفتن سناریوی ۳۰٪ رشد: ۷.۳۱۶.۴۰۰.۰۰۰ تومان

۳. محاسبه بودجه جوایز لیدربورد طلا: ۵۹ گرم طلا معادل ۶۹۷.۹۷۰.۰۰۰ تومان
هر گرم طلا: ۱۱.۸۳۰.۰۰۰ تومان

